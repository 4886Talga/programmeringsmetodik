# Bibliotek & Ramverk

Att lära sig __JavaScript__ och programmering från grunden som vi har gjort kanske inte alltid är det roligaste och representerar inte fullt ut hur man kommer att arbeta som Front End-utvecklare. Vanligtvis arbetar man med att manipulera `HTML` och `CSS` med hjälp av JavaScript. Oftast handlar det dock om att det vi precis för nu, skapa funktioner och ändra på variabler, det är bara sättet vi gör det på som blir mer avancerat och som involverar flera moment.

Det finns som vi tidigare vet inbyggda funktioner i programmeringsspråket JavaScript som utför saker som vi gör ofta. Inbyggda funktioner är sådana uträkningar och operationer som vi gör ofta och har blivit standardiserade. 

Bibliotek är samlingar med funktioner som kan användas av JavaScript eftersom de är skrivna i JavaScript. Ett bibliotek är i princip kod skriven av någon annan som du kan återanvända i din egen kod. Ett bibliotek är oftast anpassad till en specifik uppgift.

Ramverk har en liknande funktionalitet. Ramverk förser oss med ett skelett som vi kan jobba utifrån. Ett ramverk är en struktur där ramverket bestämmer hur informationen ska flöda. Ett ramverk kan i sin tur bestå av olika bibliotek och verktyg. Inom JavaScript just nu är det väldigt vanligt att man jobbar med ett ramverk för att bygga hemsidor.

# Övning - Trendspaning

Det finns dock väldigt många olika ramverk och bibliotek och välja mellan och inget är _"bäst"_ utan valet av ramverk eller bibliotek brukar bero på vad exakt du ska göra för projekt. Vi kommer att använda flera olika bibliotek och ramverk under utbildningens gång och kommer att fördjupa oss längre fram. Dock är det bra att vi känner till vilka val det och vilka vägar man kan ta inom JavaScript. Dessutom är det bra att hålla sig ajour med den senaste utvecklingen inom JavaScript. Därför ska vi nu göra en __trendspaning__. Detta ska göras på följande sätt:

__Uppgift: Ni ska i grupp av tre göra en trendspaning och sedan presentera erat resultat för varandra i tvärgrupper på eftermiddagen.__

1. Ni ska ta reda på vilka de mest använda biblioteken och ramverken är för JavaScript för tillfället. Minst 3 olika ramverk/bibliotek. Här får ni slipa på erat sätt att söka på information. Ta till hjälp alla källor ni kan hitta. Google, Stack Overflow, Facebook, Twitter eller andra nätverk. Försök att få fram användning och popularitet kring ramverk och bibliotek.
2. Varför är dessa ramverk och bibliotek så pass använda? Vad finns för fördelar och vad finns det för nackdelar med dessa ramverk och bibliotek ni hittar?
3. Vilket eller vilka problem försöker ramverket eller biblioteket lösa?
4. Vad kan det finnas för nackdelar med att använda ramverk och bibliotek? Lägg fram minst 3 argument
5. Varför ska man använda ramverk och bibliotek? Lägg fram minst 3 argument
6. Leta fram minst 3 hemsidor som är skapad med dessa bibliotek och ramverk och visa upp. Motivera varför ni valde just dessa hemsidor att visa upp.


När ni är klara med insamlingen kan ni finslipa på era presentationspunkter sen ta lunch.





